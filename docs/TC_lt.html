<h1 id="uab-„travel-union“-paskyros-naudojimo-sąlygos-privatiems-asmenims">UAB „Travel Union“ paskyros naudojimo sąlygos privatiems asmenims</h1>
<p>3.0 versija – 2022 m. spalio 20 d</p>
<p>Klientams, atidariusiems sąskaitas iki 2022 metų spalio 20 d., šios sąlygos įsigalios nuo 2023 metų sausio 20 d.</p>
<h2 id="įvadas-ir-svarbi-informacija">Įvadas ir svarbi informacija</h2>
<ul>
<li>Šiame dokumente pateikiamos Jūsų UAB „Travel Union“ asmeninės sąskaitos ir susijusių paslaugų (toliau – Jūsų arba TU sąskaita) sąlygos. Jame taip pat aprašomi kiti svarbūs dalykai, kuriuos reikia žinoti.</li>
<li>Šios taisyklės ir sąlygos kartu su <a href="https://mytu.co/mobile-banking-prices.html">Kainų puslapiu</a>, <a href="https://mytu.co/legal-documents.html">Privatumo politika</a> ir kitomis mūsų paslaugoms taikomomis sąlygomis sudaro teisinį susitarimą tarp Jūsų ir UAB „Travel Union“ („Mes/Mums/TU“).</li>
<li>TU, kurios registruota buveinė yra Saulėtekio al. 17, 10224 Vilnius, Lietuva, registro kodas 305106882, leidimo leisti elektroninius pinigus Nr. LB001966, atstovaujamo generalinio direktoriaus Raman Korneu, įregistruota Lietuvos Respublikos juridinių asmenų registre.</li>
<li>Bendrovės elektroninio pašto adresas – <a href="mailto:info@mytu.co">info@mytu.co</a>, klientų aptarnavimo skyrius – <a href="mailto:support@mytu.co">support@mytu.co</a>, Bendrovės internetinė svetainė <a href="https://www.mytu.co/">www.mytu.co</a> ir veikia su <em><strong>myTU</strong></em> prekės ženklu.</li>
<li>Pagal šią sutartį mes Jums pateiksime mokėjimo ir susijusių paslaugų bei e-pinigų sąskaitos teikimo sąlygas ir tvarką.</li>
<li>Jei naudositės kitomis TU paslaugomis, jūsų taip pat gali būti paprašyta sutikti su papildomomis sąlygomis.</li>
<li>Tik myTU mobiliosios programėlės pagalba galėsite atsidaryti sąskaitą, teikti įvairius prašymus, teikti nurodymus atlikti SEPA ir vidinius mokėjimus, patikrinti sąskaitos likuti ir mokėjimų istoriją.</li>
<li>Tuo atveju, kai keisis paslaugos funkcijos arba sąlygos, apie tai informuosime myTU programėlėje, el-paštu arba TU svetainėje.</li>
<li>Elektroninius pinigus galite laikyti TU palaikomomis valiutomis, <strong>šiuo metu tai yra EUR</strong>.</li>
<li>Šiuo metu TU teikia paslaugas ES/EEE šalyse (EEE sudaro visos Europos Sąjungos šalys, taip pat Norvegija, Islandija ir Lichtenšteinas.</li>
<li>Darbo diena yra diena nuo pirmadienio iki penktadienio, kai nėra Lietuvos valstybinė šventė.</li>
<li>Jūsų e-pinigų sąskaita skirta tik asmeniniam (vartotojiškam) naudojimui (nesusijusia su jokia verslo ar profesine veikla).</li>
<li>Remiantis Lietuvos Respublikos ir Europos Sąjungos teisės aktais, sąskaitos atidarymo ir aptarnavimo metu atliksime asmenybės patikrinimus. Mes nustatysime jūsų tapatybę, patikrinsime informaciją, kurią mums pateiksite, ir informaciją, kurią gausime apie jus iš kitų patikimų šaltinių. Apie mūsų renkamus duomenis ir savo teises skaitykite Privatumo politikoje.</li>
<li>Negausite palūkanų už sąskaitos likutį.</li>
<li>Daugiau informacijos, kaip veikia Jūsų e-pinigų sąskaita rasite mūsų <a href="https://support.travelunion.eu/hc/en-us/categories/360002345660-Operations">DUK</a> puslapyje (DUK nėra mūsų sutarties su Jumis dalis) arba žiūrėkite vaizdo įrašus YouTube svetainėse <a href="https://www.youtube.com/channel/UCA6cjbcmA796N0ox7D7LCxA">Anglų</a> ir <a href="https://www.youtube.com/channel/UCE1FQwiex6mv6POu-UAzRaQ">Lietuvių</a> kalbomis.</li>
</ul>
<p>Atsispausdinkite arba išsaugokite šios sutarties kopiją. Sąlygų kopiją rasite myTU programėlėje ir svetainėje.</p>
<h2 id="kas-gali-atsidaryti-elektroninių-pinigų-sąskaitą">Kas gali atsidaryti elektroninių pinigų sąskaitą?</h2>
<ul>
<li>Sąskaitos gali būti atidarytos EEE piliečiams, arba asmenims kurie nuolat gyvena EEE, turintys leidimus gyventi ar kitus patvirtinamuosius dokumentus.</li>
<li>Sąskaitą galite atsidaryti, jei esate pilnametis arba esate tinkamai atstovaujamas vieno teisėtų globėjų arba tėvų ir dar neturite TU sąskaitos.</li>
<li>Asmenys iki 18 metų (nepilnamečiai). Elektroninių pinigų sąskaita nepilnamečiams atidaroma jų vardu, sutartį pasirašant su vienu iš tėvų ar globėjų. Tėvai ar globėjai privalo turėti TU paskyrą, kad galėtų pasirašyti sutartį nepilnamečio vardu ir suteikti jam prieigą prie sąskaitos. Sukakus 18 metų sutartis sudaroma iš naujo su tiesioginiu vartotoju.</li>
</ul>
<h2 id="kaip-atsidaryti-e-pinigų-sąskaitą">Kaip atsidaryti e-pinigų sąskaitą?</h2>
<ul>
<li>Sąskaitos atidaromos sudarant teisinę sutartį nuotoliniu būdu, nuotolinio identifikavimo ir duomenų rinkimo pagalba naudojant myTU mobiliąją programėlę.</li>
<li>Naudokite tik patvirtintą myTU programą iš App Store ir Play Store, kad saugiai užfiksuotumėte ir pateiktumėte duomenis patikrai.</li>
<li>Nepilnamečiams (iki 18 metų), pirmiausiai turime gauti ir patikrinti globėjų prašymą ar sutikimą, dėl mokėjimo sąskaitos TU atidarymo jums.</li>
<li>Atlikite visus reikiamus veiksmus myTU mobiliojoje programėlėje. Atliekant „Pažink savo klientą“ patvirtinimo procesą, jūsų gali būti paprašyta pateikti papildomos informacijos.</li>
<li><strong>Pateikdami paraišką, su TU sudarysite teisinę sutartį, pagrįstą šiomis taisyklėmis ir sąlygomis.</strong></li>
</ul>
<h2 id="apie-mokėjimo-kortelę">Apie mokėjimo kortelę</h2>
<ul>
<li>Galite užsisakyti mokėjimo kortelę savo elektroninių pinigų sąskaitai.</li>
<li>Pagrindinės sąskaitos likutis naudojamas mokėjimams kortele.</li>
<li>Užsisakant mokėjimo kortelę, suaugusieji gali nurodyti alternatyvų kortelės pristatymo adresą (ne namų adresą).</li>
<li>Mokėjimo kortelė automatiškai neatnaujinama, pasibaigus senos kortelės galiojimo laikui, pateikite naują kortelės užsakymą.</li>
<li>Nauja mokėjimo kortelė galios 3 metus.</li>
<li>Suaugusieji, kurie valdo vaikų paskyras, taip pat tvarko vaiko kortelių nustatymus per „myTU“ mobiliąją programėlę.</li>
</ul>
<h2 id="apie-mokėjimus-atliekamus-į-jūsų-e-pinigų-sąskaitą">Apie mokėjimus, atliekamus į jūsų e-pinigų sąskaitą</h2>
<ul>
<li>Galite atlikti SEPA arba SEPA momentinius mokėjimus į savo IBAN sąskaitą, iš kitų jums priklausančių sąskaitų.</li>
<li>Galite gauti SEPA arba SEPA momentinius mokėjimus į savo IBAN iš kitų fizinių ar juridinių asmenų.</li>
<li>Galite gauti vidinius mokėjimus į savo IBAN iš kitų fizinių ar juridinių asmenų kurie irgi turi sąskaitas TU.</li>
<li>Galite papildyti savo sąskaitą, atliekant mokėjimą kortele naudojant myTU mobiliąją programėlę.</li>
<li>Jei už pinigų gavimą turite sumokėti pagal mokėtojo nurodymą, TU turi teisę išskaičiuoti nurodytą sumą iš Jūsų TU sąskaitos. Jei Jūsų sąskaitoje trūksta lėšų, TU gali nepriimti tokio mokėjimo arba įskaityti reikiamą sumą ir  lėšas pirmiausia padengti iš Jūsų sąskaitos.</li>
<li>Jūs sutinkate, kad TU gali įšaldyti gautas lėšas ir pareikalauti pateikti duomenis, kai kyla pagrįstų abejonių dėl lėšų teisėtumo ar kilmės.</li>
</ul>
<h2 id="apie-mokėjimus-atliekamus-iš-jūsų-e-pinigų-sąskaitos">Apie mokėjimus, atliekamus iš jūsų e-pinigų sąskaitos</h2>
<ul>
<li>Norėdami inicijuoti vidinį ar SEPA mokėjimą, myTU mobiliojoje programėlėje turėsite pateikti teisingus ir tikslius gavėjo duomenis bei mokėjimo paskirtį.</li>
<li>SEPA ir vidinių mokėjimų prašymai turės būti pasirašyti parašo raštu myTU mobiliojoje programėlėje.</li>
<li>Jei užsisakėte myTU mokėjimo kortelę, galite atsiskaityti mokėjimo terminale ir internetu.</li>
<li>Atsiskaitant mokėjimo terminale jūsų gali būti paprašyta įvesti PIN kodą, kuri galite pasitikrinti myTU mobiliojoje programėlėje.</li>
<li>Atsiskaitant internetu, „3Ds“ autentifikavimo metu jūsų bus paprašyta patvirtinti mokėjimą myTU mobiliojoje programėlėje.</li>
<li>Prekybininkai gali inicijuoti mokėjimą iš jūsų paskyros naudodami išsamią kortelės informaciją, kurią jiems pateikėte (įskaitant prenumeratas ar pirkinius internetu).</li>
<li>Sukurkite periodines / automatines mokėjimo užduotis, kurios bandys atlikti vidinį arba SEPA mokėjimą iš jūsų sąskaitos nurodytu dažnumu ir informacija.</li>
<li>Teisėsaugos institucijos mokėjimus iš jūsų sąskaitų gali vykdyti pasitelkdamos antstolius.</li>
<li>Jei jūsų sąskaita buvo uždaryta, o joje vis dar liko likutis, galite pateikti likučio grąžinimo prašymą myTU mobiliojoje programėlėje. Toks grąžinimas bus atliktas SEPA mokėjimu į jūsų nurodyta IBAN sąskaitą kuri privalo priklausyti jums.</li>
<li>Jei dėl kokių nors priežasčių jūsų sąskaitose yra neigiamas balansas, galime imti 0,05% palūkanas už kiekvieną neigiamo balanso dieną. Jūs sutinkate ir pripažįstate, kad TU turi teisę imti šį mokestį iš bet kokių jūsų sąskaitoje esančių lėšų.</li>
<li>Jūs sutinkate, kad TU gali įšaldyti siunčiamas lėšas ir pareikalauti pateikti duomenis, kai kyla pagrįstų abejonių dėl lėšų ar jų gavėjo teisėtumo ar kilmės.</li>
</ul>
<p><strong>Operacijų limitai</strong></p>
<ul>
<li>Jūs sutinkate, kad mes galime taikyti apribojimus  sumai, kurią galite išleisti ir siųsti per TU. Mes galime taikyti apribojimus, jei to paprašysite arba jei pagrįstai manysime, kad tai padės proporcingai valdyti sukčiavimo ar kitų finansinių nusikaltimų riziką.</li>
</ul>
<p><strong>Operacijos sustabdymas</strong></p>
<ul>
<li>Kai nurodysite mums atlikti mokėjimą iš Jūsų e.pinigų sąskaitos, Mes išsiųsime pinigus, nebent pagrįstai manytume, kad:
<ol>
<li>Jūsų nurodymai neaiškūs;</li>
<li>operacija viršija nustatytą limitą (limitą rasite savo programėlėje);</li>
<li>operacija pažeistų šią sutartį arba operacija yra teisiškai neleistina;</li>
<li>kas nors kitas bando atlikti operaciją be Jūsų leidimo; arba</li>
<li>veikiate neteisėtai arba Mūsų leidimas atlikti operaciją prieštarautų įstatymams.</li>
</ol>
</li>
<li>Jei įstatymas leidžia, Mes Jums pranešime ir nurodysime priežastis dėl kurių sustabdėme operaciją ir pateiksime informaciją dėl ko operacija buvo sustabdyta.</li>
</ul>
<h2 id="ką-reikia-padaryti-kad-e-pinigų-sąskaita-būtų-saugi">Ką reikia padaryti, kad e-pinigų sąskaita būtų saugi?</h2>
<ul>
<li>Turite imtis visų saugumo priemonių, kad apsaugoti savo prisijungimo, bei operacijų tvirtinimo duomenis, kortelės PIN kodą bei kortelės numerį, kad užkirstumėte kelią neteisėtam jūsų sąskaitos naudojimui.</li>
<li>Jei manote, kad kažkas žino Jūsų PIN kodą ar turi prieigą prie Jūsų įrenginio, gali naudotis Jūsų e-pinigų sąskaita be Jūsų leidimo, privalote kuo greičiau pakeisti duomenis ir pranešti Mums.</li>
<li>Jei pametėte kortelę arba pastebėjote operacijas, kurios atrodo neteisingos, užblokuokite kortelę naudodamiesi TU mobiliąją paskyra ir kuo greičiau praneškite Mums.</li>
<li>Negalėsite atgauti prarastų pinigų, jei:
<ol>
<li>davėte Mums neteisingus nurodymus arba Mes galime įrodyti, kad bankas, kuriam išsiuntėme Jūsų mokėjimą, jį gavo;</li>
<li>tyčia ar dėl neatsargumo nesaugojote savo telefono, kortelės ar PIN kodo;</li>
<li>informaciją perdavėte kitam asmeniui, elgėtės nesąžiningai;</li>
</ol>
</li>
<li>Visada įsitikinkite, kad žinote už ką mokate, kitaip galite tapti sukčiavimo auka.</li>
<li>Mes neatsakome, jei atliekame mokėjimą asmeniui, kurį Mums nurodėte, net jei per klaidą nurodėte neteisingą sąskaitos numerį, vartotojo vardą ar telefono numerį. Esant Jūsų prašymui, pasistengsime už Jus atgauti lėšas.</li>
<li>Saugumo sumetimais visada turite reguliariai tikrinti savo paskyrą, kad įsitikintumėte, kad ten esanti informacija teisinga.</li>
<li>Atsisiųskite ir įdiekite naujausią savo mobiliojo įrenginio programinę įrangą, kai ji bus išleista.</li>
<li>Naudokite naujausią myTU programos versiją.</li>
<li>Naudokite tik originalias mobiliojo įrenginio gamintojo pateiktas operacines sistemas.</li>
</ul>
<h2 id="kiek-laiko-užtrunka-atlikti-mokėjimą">Kiek laiko užtrunka atlikti mokėjimą?</h2>
<ul>
<li>Mokėjimai, kuriuos atliekate su myTU mokėjimo kortele, apdorojami realiuoju laiku. O apdorojimas daugeliu atvejų trunka mažiau nei sekundę.</li>
<li>Vidiniai mokėjimai paprastai apdorojami greičiau nei per 1 sekundę, nebent yra priežasčių sulaikyti tokį mokėjimą papildomam patikrinimui.</li>
<li>SEPA momentiniai mokėjimai paprastai apdorojami greičiau nei per 20 sekundžių, nebent yra priežasčių sulaikyti tokį mokėjimą papildomam patikrinimui.</li>
<li>Įprasti SEPA mokėjimai paprastai apdorojami per 2 darbo dienas, nebent yra priežasčių sulaikyti tokį mokėjimą papildomam patikrinimui.</li>
<li>Jei mokėjimas buvo sustabdytas papildomam patikrinimui, tai gali užtrukti tiek laiko, kiek reikės papildoma informaciją deramai surinkti ir patikrinti.</li>
</ul>
<h2 id="negalite-naudotis-tu-paslaugomis-šiais-tikslais">Negalite naudotis TU paslaugomis šiais tikslais</h2>
<ul>
<li>Bet kokiais neteisėtais tikslais, kuriuos draudžia teisės aktai ir  įstatymai, įskaitant sukčiavimą ir pinigų plovimą.</li>
<li>Skolų išieškojimo tikslais,</li>
<li>Siekiant gauti prekių ar paslaugų už tai nesumokėjus.</li>
<li>Norint manipuliuoti  turto ar valiutos kaina.</li>
<li>Tikslais dėl ko gali kilti nusiskundimų, atšaukimų, grįžtamųjų mokėjimų,  baudų, nuobaudų ar kitų įsipareigojimų TU, kitiems naudotojams, trečiosioms šalims ar Jums patiems.</li>
<li>Bet kokiu būdu, dėl kurio susidaro neigiamas balansas.</li>
<li>Bet kokiu būdu trukdyti TU paslaugai.</li>
<li>Bet kokiu būdu kopijuoti ar atgaminti mūsų turinį ar paslaugas.</li>
<li>Bet kokiu būdu trukdyti mūsų trečiųjų šalių paslaugų teikėjams.</li>
<li>Norėdami apeiti mūsų taisykles ir procedūras.</li>
<li>Priekabiauti prie mūsų darbuotojų, agentų ar kitų naudotojų.</li>
<li>Draudžiami sandoriai – susiję su veikla nurodyta <a href="https://www.mytu.co/legal-documents?document=PA">TU Draudžiamos veiklos sąraše</a>.</li>
</ul>
<h2 id="kada-sustabdomas-jūsų-e-pinigų-sąskaitos-naudojimas">Kada sustabdomas Jūsų e-pinigų sąskaitos naudojimas?</h2>
<ul>
<li>Galime sustabdyti jūsų e-pinigų paskyros naudojimą, jei pagrįstai manysime, kad:
<ol>
<li>kažkas naudojasi jūsų paskyra be jūsų leidimo;</li>
<li>pagal įstatymus privalome sustabdyti paskyros naudojimą;</li>
<li>nesilaikėte šių sąlygų;</li>
</ol>
</li>
<li>Apie elektroninių pinigų sąskaitos sustabdymą informuosime, nurodydami sustabdymo priežastis.</li>
<li>Sustabdymą nutrauksime, kai tik išnyks elektroninių pinigų sąskaitos sustabdymo priežastys.</li>
</ul>
<h2 id="kaip-turėtume-bendrauti-vieni-su-kitais">Kaip turėtume bendrauti vieni su kitais?</h2>
<ul>
<li>Mes stengsimės su Jumis bendrauti jums priimtina kalba, tačiau automatiniai pranešimai ir kitokia techninė komunikacija gali būti atliekama ir anglų kalba.</li>
<li>Su Jumis susisieksime per myTU mobiliąją programėlę, el-pašto adresu arba mobiliojo telefono numeriu, kurį naudojote registruodami savo paskyrą.</li>
<li>Ryšys tarp TU ir Jūsų galimas šiomis formomis:
<ol>
<li>Telefonu: +37052140121</li>
<li>El-paštu: <a href="mailto:support@mytu.co">support@mytu.co</a></li>
<li>Paštu: Saulėtekio al. 17, Vilnius, Lietuva</li>
<li>Aptarnavimo pokalbių lange TU mobiliojoje programėlėje.</li>
</ol>
</li>
<li>Norėdami gauti daugiau informacijos, žr. mūsų <a href="https://mytu.co/legal-documents.html">privatumo politiką, vaikų privatumo politiką ir privatumo pareiškimą tėvams / globėjams</a>.</li>
<li>Jei kurios nors šių taisyklių ir sąlygų dalies nesuprantate ar norite išsiaiškinti, kreipkitės į TU klientų aptarnavimo skyrių.</li>
</ul>
<h2 id="mūsų-paslaugų-mokesčiai">Mūsų paslaugų mokesčiai</h2>
<ul>
<li>Mokesčiai už Mūsų paslaugas ir bet kokios Jūsų kompensuojamos išlaidos nurodytos Mūsų kainoraštyje, kurį galite rasti <a href="https://www.mytu.co/mobile-banking-prices">mūsų svetainėje</a>.</li>
</ul>
<p><strong>Grynųjų pinigų išėmimas (paaiškinimai)</strong></p>
<p>Jei pinigų išgryninimo metu atitinkate kriterijus, per kalendorinį mėnesį be jokių mokesčių galite iš bankomato Lietuvoje arba EEE išsigryninti 200 EUR. Vėliau imame 2 % (min. 2,5 EUR) nuo sumos.</p>
<p>Per bet kurį kalendorinį mėnesį iš bankomatų, esančių už EEE ribų, galite išsigryninti 200 EUR be jokių mokesčių. Vėliau imame 3 % (min. 3 EUR) nuo sumos.</p>
<p><em>Kai kurie bankomatų valdytojai gali taikyti savo (papildomus) mokesčius už grynųjų pinigų išėmimą. Tokiu atveju bankomatas apie tai turi Jus informuoti iš anksto.</em></p>
<p>Jūs sutinkate, kad jūsų TU sąskaitai yra  taikomi pinigų išgryninimo limitai.</p>
<p>Jei Jūsų prašymas išgryninti pinigus viršija Jūsų limitą, prašymas bus atmestas ir Mes galime reikalauti pateikti papildomus dokumentus prieš padidinat Jūsų limitą.</p>
<h2 id="kada-ir-kaip-galite-susigrąžinti-pinigus">Kada ir kaip galite susigrąžinti pinigus?</h2>
<ul>
<li>Apie neautorizuotas ar neteisingai atliktas mokėjimo operacijas, taip pat apie bet kokias kitas klaidas, neatitikimus ar pažeidimus privalote Mums pranešti nedelsdami per 5 (penkias) darbo dienas nuo šių aplinkybių sužinojimo ir  ne vėliau kaip per 13 (trylika) mėnesių. Galite prašyti, kad grąžintume pinigus už operaciją, kurią kas nors atliko iš Jūsų e.pinigų sąskaitos be Jūsų sutikimo, jei apie problemą mums pranešėte el-paštu arba mobiliąja programėle per 13 (trylika) mėnesių nuo jos atsiradimo. Tačiau Mes galime atsisakyti tenkinti Jūsų prašymą, jei pagrįstai manysime, kad:
<ol>
<li>elgėsi nesąžiningai arba sukčiavote;</li>
<li>mokėjimas nebuvo skirtas apmokėti už pirkinį (pvz., internetu) ir Jūs tyčia arba dėl didelio aplaidumo nesiėmėte visų priemonių, kad išsaugotumėte savo TU prisijungimo informaciją;</li>
</ol>
</li>
<li>Taip pat galite prašyti Mūsų grąžinti pinigus už operaciją, jei laiku neįvykdėm mokėjimo tinkamam gavėjui, jei apie problemą Mums pranešėte (per mobiliąją programėlę arba el-paštu) per 13 (trylika) mėnesių nuo jos atsiradimo. Tačiau galime atsisakyti tenkinti Jūsų prašymą grąžinti pinigus, jei turėsime duomenų, kad gavėjo sąskaitos duomenyse, kuriuos Mums pateikėte, buvo padaryta klaida. Jei buvo padaryta klaida sąskaitos duomenyse, kuriuos Mums pateikėte, mes dėsime pagrįstas pastangas, kad atgautume pinigus. Jei mums nepavyks to padaryti, galite pateikti raštišką prašymą, kad Mes pateiktume Jums visą turimą informaciją, kuri yra susijusi su Jumis, kad galėtumėte pateikti teisinį ieškinį dėl pinigų susigrąžinimo.</li>
<li>Bet kokiu atveju, jei paprašysite, dėsime pastangas atsekti visas neatliktas arba netinkamai atliktas mokėjimo operacijas ir informuosime Jus apie rezultatus.</li>
<li>Be pirmiau nurodytų sąlygų, grąžinsime pinigus už operaciją, jei to reikalauja įstatymai.</li>
<li>Mes nebūsime Jums atsakingi už jokius nuostolius ar išlaidas, kurias galite patirti dėl to, kad Mes pažeidėme šią sutartį dėl:
<ol>
<li>neįprastų ir nenumatytų aplinkybių, kurių Mes negalime kontroliuoti ir kurios būtų neišvengiamos, nepaisant visų pastangų, pavyzdžiui, vėlavimai ar gedimai, atsiradę dėl kitos sistemos ar tinklo problemų, mechaninių gedimų ar duomenų apdorojimo sutrikimų;</li>
<li>Mums vykdant savo įsipareigojimus pagal Europos Sąjungos arba Lietuvos teisės aktus;</li>
</ol>
</li>
<li>Nuostolius, susijusius su neautorizuotomis mokėjimo operacijomis, kai tokie nuostoliai patiriami dėl prarastos ar pavogtos kortelės ar TU mobiliosios programėlės naudojimo arba pasisavinimo, prisiimate Jūs.</li>
<li>Jei sutarties sąlygos pažeistos, nukentėjusysis turi teisę į nuostolių atlyginimą, remiantis galiojančiais teisės aktais.</li>
</ul>
<h2 id="tu-atsakomybės-apribojimai">TU atsakomybės apribojimai</h2>
<ul>
<li>Jei kažkas, ko mes pagrįstai negalime kontroliuoti, įskaitant, bet neapsiribojant, defektus, susijusius su kortele ar paskyra, sustabdo arba uždelsia mus daryti ką nors, ką mes turime daryti pagal šias sąlygas, mes nebūsime atsakingi už jokius Jūsų patirtus nuostolius.</li>
<li>Jei jus paveikė kažkas, dėl ko mes kalti arba mes galėjome pagrįstai kontroliuoti, kad būtų išvengta, mes būsime atsakingi tik už finansinius nuostolius, kurie faktiškai nurašyti iš jūsų sąskaitos, o ne už jokius kitus nuostolius (pavyzdžiui, Jūsų  reputacijos praradimą ar netiesioginius nuostolius).</li>
<li>Jūs būsite atsakingas už bet kokią neleistiną veiklą, jei elgsitės nesąžiningai arba labai neatsargiai; ir bet kokie nuostoliai ar apgaulė, atsirandantys dėl to, kad Jūs nedelsdami nepranešėte mums apie bet kokius vardo, adreso ar kontaktinės informacijos pasikeitimus.</li>
<li>Tuo atveju, jei naudosite e-pinigų sąskaitą ne pagal šias sąlygas, arba nustatysime, kad ją naudojate nesąžiningai, pasiliekame teisę apmokestinti jus už bet kokias pagrįstas išlaidas, kurias patiriame imdamiesi veiksmų, kad susigrąžinti visus įsiskolinimus dėl Jūsų veiklos.</li>
<li>Mes neprisiimame jokios atsakomybės už prekes ar paslaugas, kurias perkate naudodami e-pinigų sąskaitą, arba už bet kokias produktų ar paslaugų nuolaidas, atsirandančias perkant su kortele.</li>
<li>Mes neprisiimame atsakomybės už tai, kad prekybininkas atsisako priimti Jūsų TU mokėjimo kortelę arba neatšaukia autorizuoto mokėjimo.</li>
</ul>
<h2 id="kaip-galėtume-pakeisti-šį-susitarimą">Kaip galėtume pakeisti šį susitarimą?</h2>
<ul>
<li>Šią sutartį visada rasite programėlėje ir mūsų svetainėje.</li>
<li>Galime keisti mokesčius, palūkanų normas arba šios sutarties sąlygas.</li>
<li>Šią sutartį galime keisti dėl bet kurios iš toliau nurodytų priežasčių (bet koks pakeitimas yra pagrįstas ir proporcingas atsakas į pokytį, kuris turi įtakos Mums arba kaip pagrįstai manome, turės įtakos Jums); tai apima naujų mokesčių ar palūkanų normų įvedimą ir kitokį apmokestinimą. Šiuos pakeitimus, įskaitant mūsų taikomus mokesčius, galime atlikti dėl pasikeitimų, susijusių su:
<ol>
<li>dėl pasikeitusių teisinių ar reguliavimo reikalavimų, pavyzdžiui, Mums gali tekti pakeisti savo reikalavimus dėl Jūsų e.pinigų sąskaitos saugumo užtikrinimo, kad atitiktume naujus, aukštesnius reikalavimus, nustatytus įstatymuose arba teismo ar reguliavimo institucijos sprendimuose;</li>
<li>jei pokytis naudingas Jums arba susijęs su Mūsų verslo vykdymo būdu, pavyzdžiui, pristatant naujus produktus, paslaugas arba tobulinant esamus;</li>
<li>jei pasikeičia Mūsų išlaidos, susijusios su Jūsų e.pinigų sąskaitos tvarkymu arba susijusių paslaugų teikimu, pavyzdžiui, įvedant sąskaitos arba sandorio mokestį;</li>
<li>reaguodami į galimą riziką Jūsų e.pinigų sąskaitos saugumui, pavyzdžiui, keisdami saugumo veiksmus, kuriuos turite atlikti, norėdami prisijungti prie savo e.pinigų sąskaitos arba atlikti mokėjimą iš jos;</li>
<li>reaguodami į bet kokius kitus Mums įtakos turinčius pokyčius, pavyzdžiui, siekiant atspindėti skaitmeninių mokėjimų, bankininkystės ar finansinių paslaugų sistemos pokyčius;</li>
</ol>
</li>
<li>Galime atlikti pagrįstus ir proporcingus pakeitimus dėl bet kokių kitų priežasčių, kurių negalime numatyti, pavyzdžiui, norėdami reaguoti į pokyčius Mūsų pramonėje, kuri turi įtakos tam, kaip norime teikti savo paslaugas Jums.</li>
<li>Apie šios sutarties pakeitimą informuosime likus ne mažiau kaip dviem mėnesiams iki įsigaliojimo. Prieš įsigaliojant pakeitimams, galite Mums pranešti, kad nesutinkate su pakeitimais ir sutartis nustos galioti. Jei neprieštarausite pakeitimams, laikysime tai Jūsų sutikimu.</li>
<li>Jei nesutinkate su šiais pakeitimais, galite mums apie tai pranešti ir mes uždarysime Jūsų e.pinigų sąskaitą be jokio mokesčio. Visus e.pinigų sąskaitoje esančius pinigus pervesime į kitą Jūsų sąskaitą. Jei iki pakeitimų įsigaliojimo iš Jūsų negausime jokios informacijos, bus laikoma, kad sutinkate su Mūsų atliktais pakeitimais.</li>
</ul>
<h2 id="kaip-galima-nutraukti-šį-susitarimą">Kaip galima nutraukti šį susitarimą?</h2>
<ul>
<li>Galite bet kada nemokamai uždaryti savo elektroninių pinigų sąskaitą, jei jai netaikomi jokie naudojimo apribojimai, pvz.: sąskaita užrakinta, turite antstolio nurodymus įšaldyti lėšas, šiuo metu turite nebaigtų mokėjimo nurodymų.</li>
<li>Prieš uždarydami sąskaitą turėsite grąžinti visus Mums skolingus pinigus.</li>
<li>Prieš uždarydami sąskaitą turėsite išimti pinigus iš sąskaitos.</li>
<li>Savo prašymą uždaryti sąskaitą turite pateikti myTU programėlėje.</li>
<li>Šią sutartį, įskaitant Jūsų e-pinigų sąskaitos uždarymą, galime nutraukti bet kuriuo metu be priežasties, apie tai pranešę Jums ne vėliau kaip prieš du mėnesius.</li>
<li>Taip pat galime nedelsiant nutraukti šią sutartį ir uždaryti jūsų TU el-pinigų sąskaitą, jei:
<ol>
<li>pažeidėte šios sutarties sąlygas;</li>
<li>pateikėte mums melagingą informaciją;</li>
<li>Mes pagrįstai manome, kad jūs naudojate savo e-pinigų sąskaitą apgaulingai ar neteisėtai;</li>
<li>pažeidėte ar bandėte pažeisti įstatymus;</li>
<li>Mes privalome tai daryti pagal įstatymą;</li>
<li>Jūs keliat grėsmę TU ar mūsų bendruomenės nariam;</li>
</ol>
</li>
<li>Apie tai, kad nutraukiame sutartį, informuosime kuo greičiau, jei tai leidžia įstatymai, pasinaudodami viena ar keliomis turimomis ryšio priemonėmis (el-paštu, telefonu, mobiliąja programėle).</li>
</ul>
<h2 id="kitos-sąlygos">Kitos sąlygos</h2>
<ul>
<li>Jūs privalote teisingai informuoti mus apie savo asmens duomenis, t.y. vardą, pavardę, adresą, gimimo datą, telefono numerį, el-pašto adresą, mokesčių mokėjimo šalį ir kodą bei nedelsiant atnaujinti informaciją savo profilyje, naudodamiesi mobiliąja programėle.</li>
<li>Visi dokumentai, patvirtinti nurodymai ar bet kokie sutikimai, patvirtinimai, pranešimai, kuriuos Jūs pateikiate TU naudojant myTU programėlę ir (arba) parašą, yra pripažįstami kaip Jūsų asmeniškai pasirašyti ir turi tokią pat teisinę galią kaip ir Jūsų pasirašyti dokumentai ranka ir gali būti naudojama kaip įrodymas sprendžiant TU ir Jūsų ginčus teismuose ar kitose institucijose.</li>
<li>Bet kuriuo metu, kol paskyra yra aktyvi ir neapribota, galite atsisiųsti mėnesines ataskaitas su informacija apie jūsų atliktas operacijas į savo TU e-pinigų sąskaitą ir iš jos.</li>
<li>Jei kuri nors šio susitarimo dalis yra neįteisinta arba teismo ar reguliavimo institucijos nustatyta, kad ji negalioja, likusi sutarties dalis galioja toliau.</li>
<li>Jūs negalite perleisti kitiems asmenims jokių savo teisių ar įsipareigojimų pagal šią sutartį.</li>
<li>Anglška doumento versija pateikiama <a href="https://mytu.co">mytu.com</a> svetainėje. Bet kokia kalbos interpretacija daroma naudojant anglišką dokumento versiją.</li>
<li>Šiai sutarčiai taikomi Lietuvos įstatymai ir bet koks ieškinys ar ginčas pagal šias sąlygas priklauso Lietuvos teismų jurisdikcijai.</li>
<li>Kai Paslaugos teikiamos naudojantis Lietuvos banko mokėjimo sistemos CENTROlink sistema, mokėjimo nurodymuose ir mokėjimo valdymo nurodymuose pateikti asmens duomenys tvarkomi CENTROlink sistemoje kaip tai reglamentuoja Lietuvos banko valdybos 2015 m. gruodžio 22 d. nutarimas Nr. 03-204 „Dėl Lietuvos banko mokėjimo sistemos CENTROlink adresuojamojo BIC turėtojo sutarties sudarymo taisyklių patvirtinimo“ (TAR, 2015-12-23, Nr. 2015-20365; 2017-11-10, Nr. 2017-17680).</li>
</ul>
<h2 id="ka-daryti-jei-turiu-skundą">Ka daryti jei turiu skundą?</h2>
<ul>
<li>Jei turite nusiskundimų dėl savo e-pinigų sąskaitos, rašykite <a href="mailto:support@mytu.co">support@mytu.co</a></li>
<li>TU skundų politiką ir tai, kaip TU tvarko ir stebi saugumo incidentus bei susijusius skundus, taip pat galite rasti adresu <a href="https://mytu.co/legal-documents.html">mytu.co</a></li>
<li>Mes stengsimės kuo greičiau išspręsti Jūsų skundą ir per 15 dienų nuo skundo gavimo atsiųsime Jums galutinį atsakymą el-paštu. Esant aplinkybėmis, kurios nepriklauso nuo Mūsų, kai gali reikėti daugiau laiko atsakyti, per 15 dienų nuo skundo gavimo išsiųsime Jums atsakymą, kad praneštume, kada gausite galutinį atsakymą (kuris nebus atsiųstas vėliau nei 35 dienos nuo tos dienos, kai pirmą kartą gavome Jūsų skundą).</li>
<li>Jei negaunate galutinio atsakymo laiku arba esate nepatenkinti Mūsų atsakymu, turite teisę perduoti savo skundą/prašymą neteisminei ginčų nagrinėjimo institucijai – Lietuvos bankui. Prašymą teikti galite Lietuvos Respublikos Lietuvos banko įstatymo ir Lietuvos Respublikos vartotojų teisių apsaugos įstatymo nustatyta tvarka (adresas Žirmūnų g. 151, LT-09128 Vilnius, el-paštas <a href="mailto:pt@lb.lt">pt@lb.lt</a>, interneto svetainė: <a href="https://www.lb.lt/">www.lb.lt</a>).</li>
<li>Atkreipiame dėmesį: institucija gali nenagrinėti skundo, jei anksčiau nesuteikėte Mums galimybės to išspręsti, todėl raginame visus ginčus spręsti derybų būdu.</li>
<li>Nepavykus išspręsti ginčų derybų būdu arba neteisminio ginčų sprendimo institucija, jie sprendžiami Lietuvos Respublikos teismuose Lietuvos Respublikos įstatymų nustatyta tvarka.</li>
<li>Arba galite pateikti skundą per Europos Komisijos internetinę ginčų sprendimo platformą, kurią rasite adresu <a href="https://ec.europa.eu/consumers/odr/">https://ec.europa.eu/consumers/odr/</a>.</li>
</ul>
<h2 id="informacija-apie-mus">Informacija apie mus</h2>
<p>Travel Union, UAB yra įmonė, kurios buveinė yra Saulėtekio al. 17, Vilnius, Lietuva, registro kodas 305106882, ir atstovaujama generalinio direktoriaus Raman Korneu, veikiančio pagal įstatus.</p>
<p>TU kaip elektroninių pinigų įstaiga yra įgaliota Lietuvos banko elektroninių pinigų autorizavimo numeriu LB001966, išduotu 2020-06-04. Daugiau informacijos rasite Lietuvos banko organizuojamame Finansinių paslaugų registre <a href="https://www.lb.lt/lt/finansu-rinku-dalyviai/uab-travel-union">https://www.lb.lt/lt/finansu-rinku-dalyviai/uab-travel-union</a>: arba skambinkite Lietuvos bankui +370 800 50 500</p>
<p>Paprastai su Jumis susisieksime per TU programėlę arba el-paštu (<a href="mailto:support@mytu.co">support@mytu.co</a>).</p>
<p>Informacija ir pareiškimai, susiję su Jūsų ir Mūsų sutartiniais santykiais, remiantis šiomis bendrosiomis sąlygomis arba su jomis susiję, turėtų būti siunčiami aukščiau nurodytu adresu, jei sąlygose nenurodyta kitaip.</p>
<p>Bet kada galite peržiūrėti savo asmeninius duomenis TU programėlėje. Jūsų asmens duomenis renkame, tvarkome ir naudojame laikydamiesi galiojančių įstatymų nuostatų. Visi mūsų surinkti, tvarkomi ir naudojami asmens duomenys yra saugomi tik mūsų sutartiniams santykiams su Jumis vykdyti ir ne ilgiau, nei to reikia.</p>
<p>Informuosime apie bet kokį sukčiavimą ar įtariamą sukčiavimą, susijusį su Jūsų e.pinigų sąskaita. Taip pat Mes Jums pranešime apie kylančia grėsmę Jūsų e-pinigų sąskaitai. Įsitikinkite, kad reguliariai tikrinate informaciją TU programėlėje.</p>
<p>Jūsų asmens duomenys registruojami, tvarkomi ir naudojami griežtai laikantis galiojančių teisinių duomenų apsaugos taisyklių. Daugiau informacijos apie šias taisykles rasite TU  Privatumo Politikoje.</p>

